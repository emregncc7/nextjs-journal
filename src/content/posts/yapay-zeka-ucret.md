---
title: "Yapay zeka abonelik fiyatları"
date: "2025-02-01"
description: "Oglum bu fiyatlar ne"
author: "emre"
---

# 

![Dark Knight Returns](/images/blog/hq720.jpg)

Bu yapay zeka şirketlerinin taksi tarifesi gibi 20$ a bağlaması ?


##
Geliştirdiğim projeler için yapay zekadan destek almak mantıklı geliyor. Yeri geliyor, projenin içerisinde olması gereken teknolojileri bilmiyorum; yeri geliyor, neyi bilmediğimi de bilmiyorum. Ben de yapay zekadan faydalanmak istedim. Freemium (gariban) versiyonları kullanmak sakıncalı… Neden peki? Bir sorun ile karşı karşıyasın, sorunu yazıyorsun, ama bu, hafızada tutulamıyor. Daha doğrusu tutuyor, ancak kullanamıyor. Bir prompt daha girdiğinde, üstteki sorunun ortadan kalkmış gibi davranıyor.

Her neyse, gittim sırayla test ettim. ChatGPT'nin 20$'lık tarifesini alacağım dedim, ödeme ekranına girdim. 5$ tax yazmış. Normalde çalışan biri için 5$ çok para olmayabilir, ama benim için para. Neyse, kullandık bir süre. Sıfırdan SaaS proje geliştirmek için kesinlikle yetersiz; junior developer bilginle geliştiremezsin. Abi, şu yazıyı yazdığım tarih için konuşuyorum. Cloud AI denedim, freemium özelliğinde sadece 5 prompt kabul ediyor. 6. promptta “Bu sohbet çok uzun oldu, premium alın” diyor. Yeni bir chat açtığında ise bilgileri alamıyor. Öncekiler siliniyor.

Gel gelelim Cursor'a. İlk çıktığında Selman Kahya'da gördüm. Kullanmak başta mantıklıydı, hesap açtım. Freemium sürümünde tek seferliğe mahsus 150 premium yanıt veriyordu. Gittim, sonra 20$'a premiumunu aldım ve bir de öyle kullandım. Geliştirdiğim birkaç projeye baktığımda, şu anda %90'a %10 gibi bir oran olduğunu gördüm. Çok ufak düzeltmeler yapmam gerekiyordu yazdığı kodlarda. Bazen TS ile alakalı bir sorun alıyordu ve sorunun neden kaynaklandığını anlayamıyordu. Haliyle de sorunu çözemiyordu, ama yine de başarılı. Bugün %90'a %10 olan farkın giderek kapanacağına eminim.

Geliştirme aşamasında, ileride yazılım geliştiricilere çok fazla ihtiyaç kalmadan, product manager'lar da istedikleri projeleri sıfırdan production ortamına kadar yapay zeka destekli kod editörlerine yaptırabileceğini düşünüyorum. Yazılım geliştiriciler muhtemelen diğer kısımlarla ilgilenir. Sonuçta, "bug-free" (böyle bir şey yok, insan oğlunun elinin değdiği yerde illa ki bir açık, bir sorun vardır) olsa bile değişen istekler ve talepler doğrultusunda düzeltmeler ve geliştirmeler yapacak biri olmalı.

Her neyse, şimdi yeni hesapla giriş yaptığımda premium denemesini 50'ye düşürmüşler. DeepSeek, umarım şunları hizaya çeker (2 trilyon $ yeterli olmadı…). Acil ödemeye çeki düzen vermeleri lazım. Yok, neymiş, çok maliyetliymiş, çok enerji harcıyormuş… Beni ilgilendirmiyor beyfendi. %1 maliyetine geliştirdiğinde başlarına geleni gördüler. Neyse, sinirimi attım biraz, uygundur.